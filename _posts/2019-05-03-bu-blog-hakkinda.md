---
published: true
layout: post
title: Bu blog hakkında
image: /img/bg-norrkoping.jpg
image_title: Norrköping
---

### Ben kimim?

Merhaba, adım Buğra. 30 yaşında bir bilgisayar mühendisiyim. Birkaç ay önce Londra'daki işimden ayrıldım ve eşimin yanına, Linköping'e yerleştim. Kendi işimi yapmaya karar verdim 3 sene sonra ikinci defa. Bu sefer çok daha tecrübeli, kararlı ve inançlıyım.

### Peki burada neler anlatacağım?

Paylaşmanın başarının en büyük anahtarlarından birisi olduğunu biliyorum. Bu sebeple her hafta en az 1 blog yazmayı kendime hedef belirledim. Bu blogda iş planlarımı, iş fikirlerimi, bu fikirleri uygulamaya nasıl döktüğümü ve nasıl pazarlamaya çalıştığımı anlatacağım. Anlatacaklarım bunlarla da sınırlı kalmayacak. İngiltere ve İsveç'teki yaşamımdan, yazılımcı olarak iş deneyimimden ve girişimcilik maceralarımdan bahseceğim. Amerika'dan nasıl yatırım aldığımdan tutun, Londra'da maaşımı bir anda nasıl 3'e katladığıma dair tüm hikayemi paylaşmak istiyorum sizlerle. 

Özetle burada, yani Surpiece'de, bir yazılımcının başarılı bir girişimci olma yolundaki hikayesini okuyacaksınız her hafta. Hadi başlayalım!

Takipte kalmak ve hiçbir yazıyı kaçırmamak için e-mail listesine kaydolmayı unutmayın.

****

<br/>

**Dipnot:** Bir süre önce [Antler'e](https://www.antler.co/) başvurdum ve 1 hafta içerisinde Ağustos ayında Stockholm'de başlayacak ve 3 ay sürecek programlarına kabul edildim. Antler, birçok ülkede merkezi olan early-stage bir VC\*. 

Program ile ilgili tüm detayları başka bir yazıda anlatacağım.

Kabul aldıktan sonra Ağustos'a kadar kendime **"8 Haftada 8 Proje"** ile meydan okumaya karar verdim. Biliyorum, çokça benzer challenge gördünüz son zamanlarda **maker** dünyasında. Ben ise bu işe trend olmasından dolayı değil, verimlilik ve pazarlama konularında kabuklarımı Ağustos'a kadar kırmak istemem sebebiyle kalkışıyorum.

\*_Türkçe yazarken yabancı kelimeler kullanmama konusunda hassas bir insanım. Fakat 'early-stage VC' için Türkçe karşılığın 'erken evre risk sermayedarı" olması beni bu tür durumlarda üzülerek İngilizcesini kullanmaya itiyor, çünkü biliyorum ki Türkçesini anlayacak insan sayısı, İngilizcesini anlayacak insan sayısından çok daha fazla._
