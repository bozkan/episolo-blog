---
published: true
layout: post
title: Bu blog hakkında
---
![Norrköping](/img/bg-norrkoping.jpg "Norrköping")

**Ben kimim?

Merhaba, ben Buğra Özkan. 30 yaşında bir bilgisayar mühendisiyim. Birkaç ay önce Londra'daki işimden ayrıldım ve eşimin yanına, Linköping'e yerleştim. Kendi işimi yapmaya karar verdim 3 sene sonra ikinci defa. Bu sefer çok daha tecrübeli, kararlı ve inançlıyım.

**Peki burada neler anlatacağım?

Paylaşmanın başarının en büyük anahtarlarından birisi olduğunu biliyorum. Bu sebeple her hafta en az 1 blog yazmayı kendime hedef belirledim. Bu blogda iş planlarımı, iş fikirlerimi, bu fikirleri uygulamaya nasıl döktüğümü ve nasıl pazarlamaya çalıştığımı anlatacağım. Anlatacaklarım bunlarla da sınırlı kalmayacak. İngiltere ve İsveç'teki yaşamımdan, yazılımcı olarak iş deneyimimden ve girişimcilik maceralarımdan bahseceğim. Amerika'dan nasıl yatırım aldığımdan tutun, Londra'da maaşımı bir anda nasıl 3'e katladığıma dair tüm hikayemi paylaşmak istiyorum sizlerle. 

Özetle burada, yani Surpiece'de, bir yazılımcının başarılı bir girişimci olma yolundaki hikayesini okuyacaksınız her hafta. Hadi başlayalım.

Takipte kalmak ve hiçbir yazıyı kaçırmamak için e-mail listesine kaydolmayı unutmayın.

**Dipnot:** Bir süre önce [Antler](https://www.antler.co/)'e başvurdum ve 1 hafta içerisinde Ağustos ayında Stockholm'de başlayacak ve 3 ay sürecek programlarına kabul edildim. Antler, birçok ülkede merkezi olan 'early-stage bir VC'\*. Program ile ilgili tüm detayları başka bir yazıda anlatmayı planlıyorum.

Kabul aldıktan sonra Ağustos'a kadar kendime **"8 Haftada 8 Proje"** ile meydan okumaya karar verdim. Biliyorum, bu tür 'challenge'lardan çokça gördünüz...

\* Türkçe yazarken yabancı kelimeler kullanmama konusunda hassas bir insanım. Fakat 'early-stage VC' için Türkçe karşılığın 'erken evre risk sermayedarı" olması beni bu tür durumlarda üzülerek İngilizcesini kullanmaya itiyor, çünkü biliyorum ki Türkçesini anlayacak insan sayısı, İngilizcesini anlayacak insan sayısından çok daha fazla.
