---
title: Bu blog hakkında
---
Merhaba, ben Buğra Özkan. 30 yaşında bir bilgisayar mühendisiyim. Birkaç ay önce Londra'daki işimi çat diye bıraktım ve eşimin yanına, Linköping'e yerleştim. Yeni iş aramadım, hep hayalim olan kendi işimi yapmaya karar verdim ikinci defa. Bu sefer çok daha tecrübeli, kararlı ve inançlıyım.

Paylaşmanın başarının en büyük anahtarlarından birisi olduğunu biliyorum. Bu sebeple her hafta 1 blog yazmayı kendime hedef koydum. Bu blogda iş fikirlerimi, haftalık iş planlarımı, bu fikirleri uygulamaya nasıl döktüğümü ve de pazarlamaya çalıştığımı anlatacağım. Anlatacaklarım bunlarla da sınırlı kalmayacak. Eski ama değerli tecrübelerimden de bahsedeceğim. Amerika'dan nasıl yatırım kazandığımdan tutun, bir önceki girişimimin nasıl başarısızlıkla sonuçlandığına kadar tüm hikayemi paylaşmak istiyorum sizlerle. 

Özetle burada, yani Surpiece'de, bir yazılımcının başarılı bir girişimci olma yolundaki hikayesini okuyacaksınız her hafta. Hadi başlayalım.

Takipte kalmak ve hiçbir yazıyı kaçırmamak için e-mail listesine kaydolmayı unutmayın.
