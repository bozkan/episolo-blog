---
published: true
---

# Surpiece nedir? Neden Surpiece?

Uygulamaya koymayı planladığım bir kaç iş fikrinden birisi, sürpriz konseptine sahip. "Surprise" kelimesine fonetik açıdan yakın olması ve alan adının mevcut olması sebebiyle bu marka ismini seçmiştim birkaç ay önce.

İki haftada bir yeni bir iş fikrini uygulamaya geçirmeye karar verdiğimde ise, her uygulama için ayrı alan adı almamaya karar verdim. Bunun ise 2 sebebi var:

1. Bu iş fikirleri, genelde küçük web uygulamaları veya MVP'ler olacak. Aynı alan adı altında surpiece.com/X şeklinde, bir şirketin farklı ürünleri gibi pazara çıkarmakta sakınca görmüyorum.
2. SEO, eskiden biraz küçümsediğim fakat artık önemini anladığım bir başarı etkeni. Tüm trafiği bu alan adına çekmek istiyorum.

Özetle, bir taşla iki değil üç kuş vurmak istiyorum: Hem çıkaracağım her ürün için ayrı alan adı bulma derdinden kurtulacağım, hem de alan adı masrafları cebimde kalacak. Üstelik arama motorunda üst sıralarda çıkacak bir marka yaratma şansım artacak.

Acemi girişimcilerin yaptığı en büyük hatalardan birisidir marka ismi, logo veya müşteridense ürün üzerinde çok vakit ve emek harcamak. Bir uygulama değerli değilse, adı Google olsa ne olur. Tam aksine, yatırımcıları veya kullanıcıları tarafından marka adı beğenilmeyen ama başarılı olmuş çok sayıda uygulama mevcut.
